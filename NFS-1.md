# Про СОН
*Тип: інформаційний*
## Призначення, принципи та створення СОН

### Коротка передісторія
Виникла ідея: створити централізоване сховище усіх наших шкільних конспектів. Проте різні люди мають зовсім різні, індивідуальні, стилі ведення нотаток. Оскільки не в кожного є бажання раптом відволікатися на незрозуміле тире посеред одного речення, бо в іншому тут була двокрапка, ми пропонуємо стандарти, які мають допомогти уникнути цих проблем.

### Застосування
Ми розуміємо, що багато хто висловлюватиме невдоволення будь-якими стандартами, а особливо цими, бо вони прямо обмежують свободу людей робити те, що вони роблять цілком правильно. Тому наполегливо рекомендуємо не давати цим стандартам перейти межу рекомендації. Якщо особа бажає додати нотатки до бази даних, то її не слід зупиняти через порушення стандартів, а щонайбільше слід відформатувати ці нотатки, перш ніж об'єднувати їх з існуючими.

### Принцип читабельності
Стандарти не повинні заважати користувачам. Тому не повинен бути більше ніж один спосіб інтерпретувати прочитане, а набраний текст повинен імітувати реалістичну манеру набору. Слід уникати символів, які ускладнюють прочитання тексту в його чистому текстовому вигляді, як-от символів, що займають багато місця, привертають зайву увагу, повторюваних символів та наборів символів які просто виглядають негарно.

### Принцип спрощення набору
Ще одним важливим чинником має бути зручність набору тексту на всіх типах пристроїв. Винятком є лише використання інструментів, які спрощують створення відступів - передбачається, що при переході користувачем на новий рядок зберігається відступ попереднього рядка. Цей принцип одразу ж передбачає необов'язковість використання символів, набір яких може бути складним на деяких платформах: скажімо, повне невикористання символів ▪️, → та ¢ і максимальне обмеження символів &, @ та {

### Принцип структурованості
Кожна нотатка повинна мати чітку структуру у вигляді розгалуженого дерева. Для кожного шматка інформації бажано аби був один і тільки один спосіб запису. Не має бути неоднозначності, яка часто сповільнює і запис, бо, записуючи, слід зробити вибір, і читання, бо користувача відволікає мінливість. Має бути чітко визначено, яка інформація є найважливішою, а яка - другорядною.

### Принцип чіткості
Кожна нотатка має бути достатньо чіткою, аби її могла обробити проста комп'ютерна програма. Причина проста - її будуть, найімовірніше, читати комп'ютерні програми.

### Комп'ютерні аналізатори
Їх передбачається 3 типи: валідатори, механізми відображення та автоформаттери. Функція валідаторів - перевірка, чи виконує даний файл потрібні вимоги. Функція механізмів відображення - перетворення таких файлів у документи з метою спрощення читання - наприклад, оформлення найважливішого жирним шрифтом. Функція автоформаттерів - перетворення файлів, що не виконують цих стандартів, у ті, які їх виконують, або спрощення цього завдання для людей. Більш детальну інформацію та офіційні імплементації можна переглянути у стандарті [СОН-4](NFS-4.md)

### Типи стандартів СОН
Стандарти СОН поділяються на кілька типів, залежно від їхньої мети. Ці типи:
  - інформаційні - призначені інформувати користувача про існуючі стандарти
  - дійсні правила - офіційні стандарти, які нотатка повинна виконувати, аби задовільняти певну версію СОН
  - дійсні рекомендації - стандарти, виконання яких не вимагається, а лише рекомендується, аби задовільняти певну версію СОН

### Зворотність
Одним з найважливіших принципів багатьох систем є зворотність - ідея про необхідність всіх нових стандартів лише розширювати, а не обмежувати, попередні. Тут цей принцип дотримуватися не буде, що означає, що будь-яка нотатка може перестати задовільняти стандарти СОН після їхньої зміни

### Створення та зміни стандартів
Для створення нового стандарту СОН, зміни існуючого чи його видалення пропонується новий файл СОН чи зміни до існуючого і відповідні зміни до [СОН-2](NFS-2.md), а також короткий опис змін та аргументи на їх користь. Після цього відбувається обговорення цього стандарту між власниками репозиторії та, за потреби, автором нового стандарту. Якщо стандарт цілком задовільняє усі принципи і визнаний гарною ідеєю, його об'єднують з головною гілкою. Автори ідеї можуть самостійно додавати чи міняти стандарти без обговорення. Невеликі зміни, як-от виправлення граматичних помилок, можна додати пропускаючи весь процес обговорення, з дозволу будь-якого оригінального автора
